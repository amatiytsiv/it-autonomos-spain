## Оформлення пластикового SIP для себе

> За допомогою картки SIP пацієнти можуть отримувати медичні послуги у державних лікарнях та клініках. Процедура
> отримання картки може відрізнятися в залежності від того, в якому comunidad autónoma Іспанії ви живете. Десь
> спочатку видають пластиковий безстроковий SIP, коли ви вперше йдете оформляти його, а десь видають паперовий SIP з
> обмеженим терміном дії.

Якщо у вас немає пластикового безстрокового SIP, то його можна оформити після реєстрації аутономо.

**Спосіб #1**

Найнадійніший спосіб. Після реєстрації аутономо (краще почекати кілька днів), візьміть свої документи і йдіть у
найближчий Centro de Salud за місцем проживання. Сіту брати не потрібно.

Скажіть їм, що хочете отримати пластикову SIP карту. Ймовірно, вони зможуть побачити в своїй системі, що ви аутономо та
зареєстровані в Seguridad Social. Якщо так, то вони одразу видадуть вам пластикову SIP карту (її друкують на місці). Але
може бути варіант, що вас попросять принести ще якісь документи або заповнити якусь форму.

**Спосіб #2**

Мені це вдалося дуже просто, але, судячи з повідомлень у чаті, цей варіант мало кому підходить. Через кілька днів після
реєстрації аутономо мені надійшло смс, що мій пластиковий SIP карту виготовлено. Я сходив до свого Centro de Salud (де
раніше оформляв паперовий SIP) і обміняв паперовий SIP на пластиковий за 2 хвилини.

**Спосіб #3**

1. Отримати довідку про право на медичне обслуговування (derecho de asistencia
   sanitaria) [тут](https://pssc.seg-social.es/pssc-app-estructurados/asistencia){:target="_blank"}. Як саме її
   отримати, краще запитати в чаті (я не дублюю інструкцію, тому що вона досить велика).
2. Роздрукувати empadronamiento з сайту ayuntamiento.
3. Прийти в Centro de Salud за місцем проживання, показати всі ці документи та отримати пластиковий SIP.
